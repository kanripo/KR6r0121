# -*- mode: mandoku-view -*-
#+TITLE: 大唐西域記
#+DATE: 2015-09-11 03:46:11
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 3
<pb:KR6r0121_SBCK_004-1a>
大唐西域記卷第四　轉
　¶¶　　　　　三藏法師　玄奘奉　詔譯¶
　　　　　　大揔持寺沙門　辯機　撰¶
十五國
　　磔　迦　國　至那僕底國¶
　　闍爛達羅國　屈(居勿/反)露多國¶
　　設多圖盧國　波理夜呾羅國¶
　　秣莵羅國　薩他&KR0378;濕伐羅國¶
　　窣禄勤那國　秣底補羅國¶
　　婆羅吸摩補羅國　瞿毗霜那國¶
　　堊醯掣呾羅國　毗羅刪拏國¶
　　劫比他國
<pb:KR6r0121_SBCK_004-1b>
磔迦國周万餘里東據毗播奢河西臨信¶度
河國大都城周二十餘里冝粳稻多宿¶麥出
金銀鍮石銅鐵時&KR0248;暑熱土多風飊¶風俗暴
急言辭鄙褻衣服鮮白所謂憍奢¶耶衣朝霞
衣等少信佛法多事天神伽¶藍十所天祠數
百此國巳往多有福舎以¶贍貧匱或施藥或
施食口腹之資行旅無¶累¶
大城西南十四五里至奢羯羅故城垣堵雖¶
壞基址尚固周二十餘里其中更築小城周¶
六七里居人富饒即此國之故都也數百¶年
前有王号摩醯邏矩羅(唐言/大族)¶都治此城王諸
印度有才智性勇烈隣¶境諸國莫不臣伏機
<pb:KR6r0121_SBCK_004-2a>
務餘閑欲習佛法令¶於僧中推一俊德時諸
僧徒莫敢應命¶少欲無爲不求聞達博學髙
明有懼威嚴<md:KR6r0121_T_004-0888c>¶是時王家舊僮染衣巳久辭論
清雅言談贍¶敏衆共推舉而以應命王曰我
敬佛法逺¶訪名僧衆推此&KR0032;與我談論常謂
僧中賢¶明肩比以今知之夫何敬哉於是宣
令五¶印度國継是佛法並皆毀滅僧徒斥逐
無¶復子遺¶
摩掲陁國婆羅阿迭多王(唐言/幻日)崇敬佛法¶愛
育黎元以大族王淫刑虐政自守壃&KR0163;¶不供
職貢時大族王治兵將討幻日王¶知其聲問
告諸臣曰今聞寇至不忍闘¶其兵也幸諸僚
<pb:KR6r0121_SBCK_004-2b>
庶赦而不罪賜此微軀¶濳行草澤言畢出宫
依縁山野國中感恩¶慕從者數万餘人棲竄
海島大族王以兵¶付弟浮海往伐幻日王守
其阨險輕&KR0016;誘¶戰金鼓一震竒兵四起生擒
大族反接引¶現大族王自愧失道以衣蒙靣
幻日王踞¶師子牀群官周衞乃命侍臣告大
族曰汝¶露其靣吾欲有辭大族對曰臣主易
位¶怨敵相視旣非交好何用靣談再三告示
終¶不從命於是宣令數其罪曰三寳福田¶四
生攸頼苟任犲狼傾毀勝業福不祐汝¶見擒
於我罪無可赦冝從刑辟時幻日王¶母博聞
強識善達占相聞殺大族也疾告¶幻日王曰
<pb:KR6r0121_SBCK_004-3a>
我甞聞大族竒姿多智欲一見¶之幻日王命
引大族至母宫中幻日母曰¶嗚呼大族幸勿
恥也丗間無常榮辱更事¶吾猶汝母汝若吾
子冝去蒙衣一言靣對¶大族曰昔爲敵國之
君今爲俘囚之虜隳¶廢王業亡滅宗祀上愧
先靈下慙黎庶<md:KR6r0121_T_004-0889a>¶誠恥靣目俯仰天地不能自
喪故此蒙¶衣王母曰興廢隨時存亡有運以
心齊物¶則得喪俱忘以物齊心則毀譽更起
冝信¶業報與時推移去蒙對語或存軀命大¶
族謝曰苟以不才嗣膺王業刑政失道國¶祚
亡滅雖在縲紲之中尚貪旦夕之命敢¶承大
造面謝厚恩於是去蒙衣出其面¶王母曰子
<pb:KR6r0121_SBCK_004-3b>
其自愛當終尒壽巳而告幻日¶王曰先典有
訓宥過好生今大族王積惡¶雖久餘福未盡
若殺此人十二年中菜色¶相視然有中興之
氣終非大國之王當據¶北方有小國土幻日
王承慈母之命愍失¶國之君娉以稚女待以
殊禮揔其遺兵¶更加衞從來出海島大族王
弟還國自立¶大族失位蔵竄山野北投迦濕
弥羅國迦¶濕弥羅王深加禮命愍以失國封
以土邑¶歳月旣淹率其邑人矯殺迦濕弥羅
王而自¶尊立乗其戰勝之威西討健䭾邏國
濳兵¶伏甲遂殺其王國族大臣誅鋤殄滅毀
窣¶堵波廢僧伽藍凡一千六百所兵殺之外
<pb:KR6r0121_SBCK_004-4a>
餘¶有九億人皆欲誅戮無遺噍&KR0011;時諸輔佐¶
咸進諌曰大王威懾強敵兵不交鋒誅其¶首
惡㴝庶何咎願以㣲躬代所應死王¶曰汝信
佛法崇重冥福擬成佛果廣&KR0003;¶夲生欲傳我
惡於未來丗乎汝冝復位¶勿有再辭於是以
三億上族臨信度河¶岸殺之三億中族下沉
信度河流殺之¶三億下族分賜兵士於是持
其亡國之貨¶振旅而歸曽未改歳尋即殂落
殂落之時雲<md:KR6r0121_T_004-0889b>¶霧冥晦大地震動暴風奮發時
證果人愍而¶嘆曰枉殺無辜毀滅佛法墮無
間獄流轉¶未巳¶
奢羯羅故城中有一伽藍僧徒百餘人並學
<pb:KR6r0121_SBCK_004-4b>
小乗法丗親菩薩昔於此中製勝義諦論¶其
側窣堵波髙二百餘尺過去四佛於此&KR0003;¶法
又有四佛經行遺迹之所
伽藍西北五六¶里有窣堵波髙二百餘尺無
憂王之所建¶也是過去四佛&KR0003;法之處¶
新都城東北十餘里至石窣堵波髙二百餘¶
尺無憂王之所建也是如來往北方行化¶中
路止處印度記曰窣堵波中有多舎利¶或有
齋日時放光明從此東行五百餘里¶至那僕
底國(北印/度境)¶
至那僕底國周二千餘里國大都城周十四¶
五里稼穡滋茂果木稀踈編戸安業國用豐
<pb:KR6r0121_SBCK_004-5a>
贍氣序温暑風俗怯弱學綜真俗信兼邪¶正
伽藍十所天祠八所¶
昔迦膩色迦王之御宇也聲振隣國威¶被殊
俗河西蕃維畏威送質迦膩色¶迦王旣得質
子賞遇隆厚三時易館四兵¶警衞此國則質
子冬所居也故曰至那僕底¶(唐言/漢封)質子所居
因爲國号此境巳往洎諸印¶度土無梨桃質
子所植因謂桃曰至那¶你(唐言漢/持來)梨曰至那
羅闍弗呾邏(唐言漢/王子)故此國¶人深敬東土更
相&KR0204;告語是我先王夲國人¶也¶
大城東南行五百餘里至荅秣蘇伐那僧伽¶
藍(唐言/暗林)僧徒三百餘人學&KR0003;一切有部衆<md:KR6r0121_T_004-0889c>¶儀
<pb:KR6r0121_SBCK_004-5b>
肅穆德行清髙小乗之學特爲博究賢¶劫千
佛皆於此地集天人衆&KR0003;深妙法¶釋迦如來
涅槃之後第三百年中有迦多衍¶那(舊曰迦旃/延訛也)
論師者於此製發智論焉¶
闍林伽藍中有窣堵波髙二百餘尺無憂¶王
之所建也其側則有過去四佛坐及經行¶遺迹
之處小窣堵波諸大石室鱗次相望不¶詳其
數並是劫初巳來諸果聖人於此寂¶滅&KR0423;難
備舉齒骨猶在繞山伽藍周二十¶里佛舎利
窣堵波數百千所連隅接影¶從此東北行百
四五十里至闍爛達羅國¶(北印/度境)¶
闍爛達羅國東西千餘里南北八百餘里¶國
<pb:KR6r0121_SBCK_004-6a>
大都城周十二三里宜榖稼多粳稻林¶樹扶
踈花果&KR0791;盛氣序温暑風俗剛烈容貌¶鄙陋
家室富饒伽藍五十餘所僧徒二千餘¶人大
小二乗專門習學天祠三所外道五¶百餘人
並塗灰之侣也此國先王崇敬外¶道其後遇
羅漢聞法信悟故中印度王體¶其淳信五印
度國三寳之事一以揔監混¶彼此忘愛&KR0086;督
察僧徒妙窮淑慝故道德¶著聞者竭誠敬仰
戒行虧犯者深加責罰¶聖迹之所並皆旌建
或窣堵波或僧伽藍印¶度境内無不周徧從
此東北踰峻嶺越洞¶谷經危途渉嶮路行七
百餘里至屈(居勿/反)¶露多國(北印/度境)
<pb:KR6r0121_SBCK_004-6b>
屈露多國周三千餘里山周四境國大都城¶
周十四五里土地沃壤榖稼時播花果&KR0791;盛¶
卉木滋榮旣隣雪山遂多珍藥出金銀赤<md:KR6r0121_T_004-0890a>¶銅
及火珠雨石氣序漸寒霜雪㣲降人貌¶麁弊
旣癭且尰性剛猛尚氣勇伽藍二十¶餘所僧
徒千餘人多學大乗少習諸部天¶祠十五異
道雜居依巖據嶺石室相岠或¶羅漢所居或
仙人所止國中有窣堵波無憂¶王之所建也
在昔如來曽至此國&KR0003;法度人¶遺迹斯記從
此北路千八九百里道路危險¶踰山越谷至
洛護羅國此北二千餘里經¶途艱阻寒風飛
雪至秣羅娑國(亦謂三/波訶國)¶自屈露多國南行七
<pb:KR6r0121_SBCK_004-7a>
百餘里越大山濟¶大河至設多圖盧國(北印/度境)¶
設多圖盧國周二千餘里西臨大河國大都¶
城周十七八里榖稼殷盛果實繁&KR0791;多金¶銀
出珠珎服用鮮素裳衣綺靡氣序暑熱¶風俗
淳和人性善順上下有序敦信佛法¶誠心質
敬王城内外伽藍十所庭宇荒涼僧¶徒尠少
城東南三四里有窣堵波髙二百餘¶尺無憂
王之所建也傍有過去四佛坐及經¶行遺迹
之所復從此西南行八百餘里至¶波理夜呾
羅國(中印/度境)¶
波理夜呾羅國周三千餘里國大都城周十¶
四五里冝榖稼豐宿麥有異稻種六十日¶而
<pb:KR6r0121_SBCK_004-7b>
收穫焉多牛羊少花果氣序暑熱風俗¶剛猛
不尚學藝信奉外道王吠奢種也性¶勇烈多
武略伽藍八所傾毀巳甚僧徒寡少¶習學小
乗天祠十餘所異道千餘人從此¶東行五百
餘里至秣莵羅國(中印/度境)¶
秣莵羅國周五千餘里國大都城周二十餘¶
里土地膏腴稼穡是務菴没羅果家植成林<md:KR6r0121_T_004-0890b>¶雖同一名而有兩種小者生青熟黃大者¶始
終青色出細班㲲及黃金氣序暑熱風俗¶善
順好修&KR0256;福崇德尚學伽藍二十餘所¶僧徒
二千餘人大小二乗兼攻習學天祠五¶所異
道雜居
<pb:KR6r0121_SBCK_004-8a>
有三窣堵波並無憂王所建¶也過去四佛遺
迹甚多釋迦如來諸聖弟子¶遺身窣堵波謂
舎利子(舊曰舎梨子又曰/舎利弗訛略也)没¶特伽羅子(舊曰/目乹)
(連訛/略也)布刺拏梅呾麗衍尼弗呾羅¶(唐言滿慈/子舊曰弥)
(多羅尼子/訛略也)優波&KR0117;阿難陁羅怙羅¶(舊曰羅睺羅/又曰羅雲皆)
(訛略/也)曼殊室利(唐言妙&KR0123;祥舊曰濡首又曰/文殊師利或言曼殊¶尸利譯)
(曰妙德/訛也)諸菩薩窣堵波等毎歳三長及月¶六
齋僧徒相競率其同好賷持供具多¶營竒玩
隨其所宗而致像設阿毗達磨¶衆供養舎利
子習定之徒供養没特伽羅子¶誦持經者供
養滿慈子學毗柰耶衆供養¶優波釐諸苾蒭
尼供養阿難未受具戒¶者供養羅怙羅其學
<pb:KR6r0121_SBCK_004-8b>
大乗者供養諸菩薩是¶日也諸窣堵波競修
供養珠旛布烈寳蓋¶駢羅香煙若雲花散如
雨蔽虧日月震蕩¶谿谷國王大臣修善爲務
城東行五六里¶至一山伽藍䟽崖爲室因谷爲
門尊者¶鄔波毱多(唐言/近護)之所建也其中則有
如來¶指爪窣堵波¶
伽藍北巖間有石室髙二十餘尺廣三十餘¶
尺四寸細籌填積其内尊者近護&KR0003;法化¶導
夫妻俱證羅漢果者乃下一籌異室別¶族雖
證不記¶石室東南二十四五里至大涸池傍
有窣堵<md:KR6r0121_T_004-0890c>¶波在昔如來行經此處時有猕猴持
蜜¶奉佛佛令水和普徧大衆猕猴喜躍堕¶坑
<pb:KR6r0121_SBCK_004-9a>
而死乗兹福力得生人中¶
池北不逺大林中有過去四佛經行遺迹¶其
側有舎利子没特伽羅子等千二百五十¶大
阿羅漢習定之處並建窣堵波以記遺¶迹如
來在丗屢遊此國&KR0003;法之所並有¶封樹從此
東北行五百餘里至薩他泥濕伐¶羅國(中印/度境)¶
薩他泥濕伐羅國周七千餘里國大都城周¶
二十餘里土地沃壤稼穡滋盛氣序温暑風¶
俗澆薄家室富饒競爲奢侈深閑幻術髙¶尚
異能多逐利少務農諸方竒貨多聚其¶國伽
藍三所僧徒七百餘人並皆習學小乗¶法敎
天祠百餘所異道甚多
<pb:KR6r0121_SBCK_004-9b>
大城四周二百里内彼土之人謂爲福地聞¶
諸先志曰昔五印度國二王分治境壤相¶侵
干戈不息兩主合謀欲决兵戰以定¶雌雄以
寧氓俗黎庶胥怨莫從君命王以¶爲衆庶者
難與慮始也神可動物權可¶立功時有梵志
素知髙才密賷束帛命¶入後庭造作法書藏
諸巖穴歳月旣久樹¶皆合拱王於朝坐告諸
臣曰吾以不德¶忝居大位天帝垂照夢賜靈
書今在某¶山藏於某嶺於是下令營求得書
山林¶之下群官稱慶衆庶恱豫宣示逺近咸
使¶聞知其大略曰夫生死無涯流轉無極含¶
靈淪溺莫由自濟我以竒謀令離諸苦¶今此
<pb:KR6r0121_SBCK_004-10a>
王城周二百里古先帝丗福利之地歳<md:KR6r0121_T_004-0891a>¶月極
逺銘記煙滅生靈不悟遂沉苦海¶溺而不救
夫何謂歟汝諸含識臨敵兵死得¶生人中多
殺無辜受天福樂順孫孝子扶¶侍親老經遊
此地獲福無窮功少福多如¶何失利一喪人
身三途㝠漠是故含生各¶務修業於是人皆
兵戰視死如歸王遂下¶令招募勇烈兩國合
戰積屍如莾迄于今¶時遺骸遍野時旣古昔
人骸偉大國俗相傳¶謂之福地¶
城西北四五里有窣堵波髙二百餘尺無憂¶
王之所建也甎皆黃赤色甚光淨中有如來¶
舎利一&KR0155;光明時照神迹多端
<pb:KR6r0121_SBCK_004-10b>
城南行百餘里至俱昬(去/聲)茶僧伽藍重閣連¶
甍層臺間峙僧徒清肅威儀閑雅從此東北¶
行四百餘里至窣禄勤那國(中印/度境)¶
窣禄勤那國周六千餘里東臨殑伽河北¶背
大山閻牟那河中境而流國大都城周二¶十
餘里東臨閻牟那河荒蕪雖甚基址尚¶固土
地所産風氣所冝同薩他泥濕伐羅¶國人性
淳質宗信外道貴藝學尚福慧伽¶藍五所僧
徒千餘人多學小乗少習餘部¶商攉微言清
論玄奥異方俊彦㝷論¶稽疑天祠百所異道
甚多
大城東南閻牟那河¶西大伽藍東門外有窣
<pb:KR6r0121_SBCK_004-11a>
堵波無憂王之所建¶也如來在昔曽於此處
&KR0003;法度人其側又¶一窣堵波中有如來髮爪
也舎利子没特伽¶羅諸阿羅漢髮爪窣堵波
周其左右數十餘¶所如來寂滅之後此國爲
諸外道所詿誤¶焉信受邪法&KR0162;廢正見今有
五伽藍者<md:KR6r0121_T_004-0891b>¶乃異國論師與諸外道及婆羅門
論議勝¶處因此建焉閻牟那河東行八百餘
里至¶殑伽河河源廣三四里東南流入海處
廣¶十餘里水色滄浪波濤浩汗靈怪雖多不¶
爲物害其味甘羙細沙隨流彼俗書記謂¶之
福水罪咎雖積沐浴便除輕命自沉生¶天受
福死而投骸不堕惡趣&KR0045;波¶激流亡魂獲濟
<pb:KR6r0121_SBCK_004-11b>
時執師子國提婆菩薩深達實¶相得諸法性
愍諸愚夫來此導誘當是¶時也士女咸㑹少
長畢萃於河之濵&KR0045;波激¶流提婆菩薩和光
汲引俯首反激狀異衆¶人有外道曰吾子何
其異乎提婆菩薩曰¶吾父母親宗在執師子
國恐苦飢渇冀斯逺¶濟諸外道曰吾子謬矣
曽不再思妄行此¶事家國綿邈山川遼夐激
&KR0045;此水給濟¶彼飢其猶却行以求前及非所
聞也提婆¶菩薩曰幽途罪累尚蒙此水山川
雖阻如何¶不濟時諸外道知難謝屈捨邪見
受正¶法改過自新願奉敎誨渡河東岸至秣
底¶補羅國(中印/度境)
<pb:KR6r0121_SBCK_004-12a>
秣底補羅國周六千餘里國大都城周二十¶
餘里冝榖麥多花果氣序和暢風俗淳質¶崇
尚學藝深閑呪術信邪正者其徒相¶半王戍
陀羅種也不信佛法敬事天神¶伽藍十餘所
僧徒八百餘人多學小乗敎&KR0003;¶一切有部天
祠五十餘所異道雜居¶
大城南四五里至小伽藍僧徒五十餘人昔¶
瞿拏鉢頼婆(唐言/德光)論師於此作辯真等論凡¶
百餘部論師少而英傑長而弘敏博物强識<md:KR6r0121_T_004-0891c>¶碩學多聞夲習大乗未窮玄奥因覽毗婆¶沙
論退業而學小乗作數十部論破大乗¶綱紀
成小乗執著又製俗書數十餘部非¶厈先進
<pb:KR6r0121_SBCK_004-12b>
所作典論覃思佛經十數不决¶研精雖久疑
情未除時有提婆犀那(唐言/天軍)¶羅漢往來覩史
多天德光願見慈氏决疑¶請益天軍以神通
力接上天宫旣見慈氏¶長揖不禮天軍謂曰
慈氏菩薩次紹佛位¶何乃自髙敢不致敬方
欲受業如何不屈¶德光對曰尊者此言誠爲
指誨然我具戒¶苾蒭出家弟子慈氏菩薩受
天福樂非出家¶之侣而欲作禮恐非所冝菩
薩知其我慢¶心固非聞法器往來三返不得
决疑更¶請天軍重欲覲禮天軍惡其我慢蔑
而不¶對德光旣不遂心便起恚恨即趣山林¶
修發通定我慢未除不時證果
<pb:KR6r0121_SBCK_004-13a>
德光伽藍¶北三四里有大伽藍僧徒二百餘
人並學小¶乗法敎是衆賢論師壽終之處論
師迦濕弥¶羅國人也聦敏博達幼傳雅譽特
深研究¶&KR0003;一切有部毗婆沙論時有丗親菩
薩一¶心玄道求解言外破毗婆沙師所執作
阿¶毗達磨俱舎論辭義善巧理致清髙衆賢¶
循覽遂有心焉於是沉研鑚極十有二歳¶作
俱舎雹論二万五千頌凡八十万言矣¶所謂
言深致逺窮幽洞微告門人曰以我¶逸才持
我正論逐斥丗親挫其鋒銳無¶令老叟獨擅
先名於是學徒四三俊彦¶持所作論推訪丗
親丗親是時在磔迦國¶奢羯羅城逺傳聲問
<pb:KR6r0121_SBCK_004-13b>
衆賢當至丗親聞<md:KR6r0121_T_004-0892a>¶巳即治行裝門人懷疑前
進諌曰大師德¶髙先哲名擅當時逺迩學徒
莫不推謝今¶聞衆賢一何惶遽必有所下我
曹厚顔丗¶親曰吾今逺遊非避此子顧此國
中無復¶鑒達衆賢後進也詭辯若流我衰耄
矣莫¶能持論欲以一言頽其異執引至中印¶
度對諸髦彦察乎真僞詳乎得失尋即¶命侣
&KR0018;笈逺遊衆賢論師常後一日至此¶伽藍忽
覺氣衰於是裁書謝丗親曰如來¶寂滅弟子
部執傳其宗學各擅專門黨同¶道疾異部愚
以寡昧猥承傳習覽所製¶阿毗達磨俱舎論
破毗婆沙師大義輒不量¶力沉究弥年作爲
<pb:KR6r0121_SBCK_004-14a>
此論扶正宗學智小謀¶大死其將至菩薩宣
暢微言抑&KR0045;至理¶不毀所執得存遺文斯爲
幸矣死何悔哉¶於是歷選門人有辭辯者而
告之曰吾¶誠後學輕陵先達命也如何當從
斯没汝¶持是書及所製論謝彼菩薩伐我悔
過授¶辭適畢奄尒云亡門人奉書至丗親所¶
而致辭曰我師衆賢巳捨壽命遺言致書¶責
躬謝咎不墜其名非所敢望丗親菩¶薩覽書
閱論沉吟久之謂門人曰衆賢論¶師聦敏後
進理雖不足辭乃有餘我今¶欲破衆賢之論
&KR0002;指諸掌顧以垂終之¶託重其知難之辭苟
縁大義存其宿志¶況乎此論發明我宗遂爲
<pb:KR6r0121_SBCK_004-14b>
改題爲順正¶理論門人諌曰衆賢未没大師
逺迹旣¶得其論又爲改題凡厥學徒何顔受
愧丗¶親菩薩欲除衆疑而&KR0003;頌曰如師子王<md:KR6r0121_T_004-0892b>¶避豕逺逝二力勝&KR0018;智者應知衆賢死巳¶焚
屍收骨於伽藍西北二百餘歩菴没羅林¶中
起窣堵波今猶現在¶
菴没羅林側有窣堵波毗末羅蜜多羅(唐言無/垢友)¶
論師之遺身論師迦濕弥羅國人也於&KR0003;¶一
切有部而出家焉博綜衆經研究異論¶遊五
印度國學三藏玄文名立業成將歸¶夲國途
次衆賢論師窣堵波也拊而嘆曰¶惟論師雅
量清髙抑揚大義方欲挫異部¶立夲宗業也
<pb:KR6r0121_SBCK_004-15a>
如何降年不永我無垢友¶猥承末學異時慕
義曠代懷德丗親雖没¶宗學尚傳我盡所知
當制諸論令贍部洲¶諸學人等絶大乗稱滅
丗親名斯爲不朽¶用盡宿心&KR0003;是語巳心發
狂亂五舌重出¶熱血流涌知命必終裁書悔
曰夫大乗敎¶者佛法之中究竟&KR0003;也名味泯
絶理致幽玄¶輕以愚昧駮斥先進業報皎然
滅身宜矣¶敢告學人厥鑒斯在各慎尒志無
得懷疑¶大地爲震命遂終焉當其死處地䧟
爲坑¶同侣焚屍收骸旌建時有羅漢見而嘆
曰¶惜哉苦哉今此論師任情執見毀惡大乗¶
堕無間獄
<pb:KR6r0121_SBCK_004-15b>
國西北境殑伽河東岸有摩&KR0073;羅城周二十¶
餘里居人殷盛清流交帶出鍮石水精寳器¶
去城不逺臨殑伽河有大天祠甚多靈異¶其
中有池編石爲岸引殑伽水爲浦¶五印度人
謂之殑伽河門生福滅罪之所¶常有逺方數
百千人集此澡濯樂善諸王¶建立福舎備珎
羞儲毉藥惠施鰥寡周給<md:KR6r0121_T_004-0892c>¶&KR0012;獨從此北行五
百餘里至婆羅吸摩補¶羅國(北印/度境)¶
婆羅吸摩補羅國周四千餘里山周四境國¶
大都城周二十餘里居人殷盛家室富饒土¶
地沃壤稼穡時播出鍮石水精氣序微寒風¶
俗剛猛少學藝多逐利人性獷烈邪正雜¶信
<pb:KR6r0121_SBCK_004-16a>
伽藍五所僧徒寡少天祠十餘所異道雜¶居
此國境北大雪山中有蘇伐刺拏瞿呾羅¶國
(唐言/金氏)出上黃金故以名焉東西長南北狹¶即
東女國也丗以女爲王因以女爲國夫亦爲
王不¶知政事丈夫唯征伐田種而巳土宜宿¶
麥多畜羊馬氣&KR0248;寒烈人性躁暴東接土¶蕃
國北接于闐國西接三波訶國從末¶底補羅
國東南行四百餘里至瞿毗霜那國¶(中印/度境)¶
瞿毗霜那國周二千餘里國大都城周十四¶
五里崇峻險固居人殷盛花林池沼往往相¶
間氣序土宜同末底補羅國風俗淳質勤¶學
好福多信外道求現在樂伽藍二所僧¶衆百
<pb:KR6r0121_SBCK_004-16b>
餘人並皆習學小乗法敎天祠三十餘¶所異
道雜居大城側故伽藍中有窣堵波無¶憂王
之所建也髙二百餘尺如來在昔於此¶一月
&KR0003;諸法要傍有過去四佛坐及經行遺¶迹之
處其側則有如來髮爪二窣堵波各髙一¶丈
餘自此東南行四百餘里至堊醯掣咀¶邏國
(中印/度境)¶
堊醯掣呾邏國周三千餘里國大都城周十
七¶八里依據險固宜榖麥多林泉氣序和暢¶
風俗淳質翫道篤學多才博識伽藍十餘所<md:KR6r0121_T_004-0893a>¶僧徒千餘人習學小乗正量部法大祠九¶所
異道三百餘人事自在天塗灰之侣也¶城外
<pb:KR6r0121_SBCK_004-17a>
龍池側有窣堵波無憂王之所建也¶是如來
在昔爲龍王七日於此&KR0003;法其側¶有四小窣
堵波是過去四佛坐及經行遺迹¶之所自此
南行二百六七十里渡殑伽¶河西南至毗羅
刪拏國(中印/度境)¶
毗羅刪拏國周二千餘里國大都城周十餘¶
里氣序土宜同堊醯掣呾邏國風俗猛暴人¶
知學藝崇信外道少敬佛法伽藍二所僧¶徒
三百人並皆習學大乗法敎天祠五所¶異道
雜居大城中故伽藍内有窣堵波基¶雖傾圯
尚百餘尺無憂王之所建也如來在¶昔於此
七日&KR0003;藴界處經之所其側則有¶過去四佛
<pb:KR6r0121_SBCK_004-17b>
坐及經行遺迹斯在從此東南¶行二百餘里
至劫比他國(舊謂僧迦舎/國中印度境)¶
劫比他國周二千餘里國大都城周二十餘¶
里氣序土冝同毗羅刪拏國風俗淳和人¶多
學藝伽藍四所僧徒千餘人並學小乗¶正量
部法天祠十所異道雜居同共遵事¶大自在天
城東二十餘里有大伽藍經製¶輪奐工窮&KR1617;
劂聖形尊像務極莊嚴僧徒¶數百人學正量
部法數万淨人宅居其側¶
伽藍大垣内有三寳階南北列東靣下是如¶
來自三十三天降還也昔如來起自勝林¶上
&KR0155;天宫居善法堂爲母&KR0003;法過三月巳¶將欲
<pb:KR6r0121_SBCK_004-18a>
下降天帝釋乃縱神力建立寳階中¶階黃金
左水精右白銀如來起善法堂從¶諸天衆履
中階而下大梵王執白拂履銀<md:KR6r0121_T_004-0893b>¶階而右侍天
帝釋持寳蓋蹈水精階而左¶侍天衆凌虛散
花讃德數百年前猶有階¶級逮至今時䧟没
巳盡諸國君王悲&KR0099;不¶遇壘以甎石飾以珎
寳於其故基擬¶昔寳階其髙七十餘尺上起
精舎精舎中有石¶佛像而左右之階有釋梵
之像形擬厥初¶猶爲下勢傍有石柱髙七十
餘尺無憂王¶所建也色紺光潤質堅密理上
作師子蹲¶踞向階彫鏤竒形周其方靣隨人
罪福¶影現柱中
<pb:KR6r0121_SBCK_004-18b>
寳階側不逺有窣堵波是過去四佛坐及經¶
行遺迹之所其側窣堵波如來在昔於此澡¶
浴其側精舎是如來入定之處¶
精舎側有大石基長五十歩髙七尺是如來¶
經行之處足所履迹皆有蓮花之文基左右¶
各有小窣堵波帝釋梵王之所建也¶
釋梵窣堵波前是蓮花色苾芻尼欲先見佛¶
化作轉輪王處如來自在天宫還贍部洲¶也
時蘇部底(唐言善現舊曰須扶提或曰/須菩提譯曰善吉也皆訛也)宴坐¶
石室竊自思曰今佛還降人天導從如我¶今
者何所冝行甞聞佛&KR0003;知諸法空體諸¶法性
是則以慧眼觀法身也時蓮花色苾¶芻尼欲
<pb:KR6r0121_SBCK_004-19a>
初見佛化爲轉輪王七寳道從四¶兵警衞至
丗尊所復苾芻尼如來告曰¶汝非初見夫善
現者觀諸法空是見法身¶聖迹垣内靈異相
繼其大窣堵波東南有一¶池龍恒護聖迹旣
有冥衞難以輕犯歳¶久自壞人莫能毀從此
西北行減二百里¶至羯若鞠闍國(唐言曲女/城國中印)
(度境/也)<md:KR6r0121_T_004-0893c>¶大唐西域記卷第四¶　轉
秣莵(下兎字亦云末吐羅國名也或/云摩頭又云摩度此云孔雀)堊醯(上/於)
(各反下/嗚兮反)掣(昌列/反)風飊(下必/苗反)鄙褻(下音薛正/作媟慢也)垣
<pb:KR6r0121_SBCK_004-19b>
堵(上音園丨&KR1560;/也下音覩)絓(音畫/字)壃埸(二字音薑/亦界也)竄(上/亂)
(反逃/丨也)犲狼(二字音柴郎/丨丨野狗也)俘網(上方無/反囚也)隳廢(上/兄)
(弥反丨丨/&KR0011;墜也)宥過(上音右/赦丨也)娉(疋併反/丨娶也)矯(居小/反)殄
滅(上徒/典反)噍&KR0011;(上才/&KR0015;反)殂落(上在吾/反死也)綜(子宋反/揔也)衍
那(上音/演)混(胡夲反/丨雜也)癭(一領反項/下氣病也)尰(時勇反脚/腫病也)
岠(音/巨)駢羅(上歩/田反)涸池(上音鶴/枯丨也)垊俗(上音萌/田民也)亟
(去記反又/音棘遽也)湮滅(上音因/沉也)薨(莫耕反/屋棟也)商攉(下音/角)
詿誤(上音卦丨/亦誤也)遼夐(下兄詠反/丨丨逺也)蔑(音/滅)挫(則卧/反)
鋒銳(上音峯下羊/歲反同前)惶遽(下音/拒)頽(徒回/反)&KR0018;笈(下/其)
(業反書/籍也)豕(音始/猪也)駮斥(上音剥/下音尺)羞儲(二字音/修除)于
闐(音田/國名)輪奐(下音/喚)&KR1617;劂(上居綺反下居衞反/又音厥斷削也又彫)
(刻曲/刀也)悲&KR0099;(下苦愛/反嘆也)壘(倫水反/丨結也)泯絶(上米忍/反烕也)
