# -*- mode: mandoku-view -*-
#+TITLE: 大唐西域記
#+DATE: 2015-09-11 03:46:11
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 4


<pb:KR6r0121_SBCK_005-1a>
大唐西域記卷第五　轉¶¶
　　　　　三藏法師　⬤奘奉　詔譯¶
　　　　　大揔持寺沙門　辯機　撰¶
六國
　　羯若鞠闍國　阿踰陁國¶
　　阿耶穆佉國　鉢邏耶伽國¶
　　憍賞弥國　鞞索(山格/反)迦國¶
羯若鞠闍國周四千餘里國大都城西臨¶殑
伽河其長二十餘里廣四五里城隍堅¶峻臺
閣相望花林池沼光鮮澄鏡異方竒貨¶多聚
於此居人豐樂家室富饒花果具繁¶稼穡時
播氣序和冷風俗淳質容貌妍雅服¶飾鮮綺
<pb:KR6r0121_SBCK_005-1b>
篤學遊藝談論清逺邪正二道信¶者相半伽
藍百餘所僧徒万餘人大小二乗¶兼攻習學
天祠二百餘所異道數千餘人¶
羯若鞠闍國人長壽時其舊王城号拘蘇¶磨
補羅(唐言/花宫)王号梵授福智宿資文武允備¶威
懾贍部聲震隣國具足千子智勇⬤¶毅復有
百女儀貌妍雅時有仙人居殑伽¶河側棲神
入定經數万歳形如枯木遊¶禽棲集遺尼拘
律果於仙人肩上暑往寒來¶垂䕃合拱多歷
年所從定而起欲去其¶樹恐覆鳥巢時人美
其德号大樹仙人仙¶人寓目河濵遊觀林薄
見王諸女相從嬉¶戲欲界愛起染著心生便
<pb:KR6r0121_SBCK_005-2a>
詣花宫欲事禮¶請王聞仙至躬迎慰曰大仙
棲情物外何<md:KR6r0121_T_005-0894a>¶能輕舉仙人曰我棲林藪弥積
歳時出定¶遊覧見王諸女染愛心生自逺來
請王¶聞其辭計無所出謂仙人曰今邏所止¶
請俟嘉辰仙人聞命遂還林藪王乃歷問¶諸
女無肯應娉王懼仙威憂愁毀悴其幼¶稚女
⬤王事⬤從容問曰父王千子具足¶万國慕
化何故憂愁如有所懼王曰大樹¶仙人幸顧
求婚而汝曹輩莫肯從命仙有¶威力能作災
祥儻不遂心必起嗔怒毀國¶滅祀辱及先王
深惟此禍誠有所懼稚女¶謝曰遺此深憂我
曹罪也願以㣲軀得延¶國祚王聞喜恱命駕
<pb:KR6r0121_SBCK_005-2b>
送歸旣至仙廬謝仙¶人曰大仙俯方外之情
垂丗間之顧敢奉¶稚女以供灑掃仙人見而
不恱乃謂王曰¶輕吾老叜配此不妍王曰歷
問諸女無¶肯從命唯此幼稚願充給使仙人
懷怒¶便惡呪曰九十九女一時⬤曲形旣毀
弊¶畢丗無婚王使往驗果巳背傴從是之後¶
更名曲女城焉¶
今王夲吠奢種也字⬤利沙伐彈那(唐言/喜增)君¶
臨有土二丗三王父字波羅羯邏伐彈那¶(唐/言)
(作光/增)兄字⬤邏闍伐彈那(唐言/王增)王増以長¶嗣
位以德治政時東印度羯羅拏蘇伐刺那¶(唐/言)
(金/耳)國設賞迦王(唐言/月)每謂臣曰隣有賢主國
<pb:KR6r0121_SBCK_005-3a>
之禍也於是誘請㑹而害之人旣失君國¶亦
荒亂時大臣婆尼(唐言/辯了)職望隆重謂僚¶庶曰
國之大計定於今日先王之子亡君¶之弟仁
慈天性孝敬因心親賢允屬欲以¶襲位於事
何如各言尒志衆咸仰德甞無<md:KR6r0121_T_005-0894b>¶異謀於是輔
臣執事咸勸進曰王子垂聽¶先王積功累德
光有國祚嗣及王増謂終¶壽者輔佐無良棄
身讎手爲國大恥下臣¶罪也物議時謡允歸
明德光臨土宇克復¶親讎雪國之恥光父之
業功孰大焉幸無¶辭矣王子曰國嗣之重今
古爲難君人之¶位興立冝審我誠寡德父兄
遐棄推襲大¶位其能濟乎物議爲冝敢忘虚
<pb:KR6r0121_SBCK_005-3b>
薄今者殑¶伽河岸有觀自在菩薩像旣多靈
鑒願往請¶辭即至菩薩像前斷食祈請菩薩
感其誠¶心現形問曰尒何所求若此勤懇王
子曰¶我惟積禍⬤父云亡重兹酷罰仁兄見
害¶自顧寡德國人推尊令襲大位光父之業¶
愚昧無知敢希聖旨菩薩告曰汝於先身¶在
此林中爲練若苾芻而精勤不懈承¶兹福力
爲此王子金耳國王旣毀佛法尒¶紹王位冝
重興隆慈悲爲志傷愍居懷不¶乆當王五印
度境欲延國祚當從我誨冥¶加景福隣無強
敵勿昇師子之座勿稱¶大王之号於是受敎
而退即襲王位自稱¶曰王子号尸羅阿迭多
<pb:KR6r0121_SBCK_005-4a>
(唐言/戒日)於是命諸臣曰¶兄讎未報隣國不賔終
無右手進食之期¶凡尒庶僚同心勠力遂揔
率國兵講習戰¶士象軍五千馬軍二万歩軍
五万自西徂¶東征伐不臣象不解鞍人不釋
甲於六¶年中拒五印度旣廣其地更増甲兵
象¶軍六万馬軍十万垂三十年兵戈不起政¶
敎和平務修節儉營福樹善忘寢與食令¶五
印度不得噉肉若斷生命有誅無赦<md:KR6r0121_T_005-0894c>¶於殑伽
河側建立數千窣堵波各髙百餘¶尺於五印
度城邑郷聚達巷交衢建立精¶廬儲飲食止
毉藥施諸羇貧周給不¶殆聖迹之所竝建伽
藍五歳一設無遮大¶㑹傾竭府庫惠施群有
<pb:KR6r0121_SBCK_005-4b>
唯留兵器不充¶檀捨歳一集㑹諸國沙門於
三七日中以¶四事供養莊嚴法座廣飾義筵
令相攉¶論校其優劣襃貶淑慝黜陟幽明若
戒行¶貞固道德純邃推昇師子之座王親受
法¶戒雖淸淨學無稽古但加敬禮示有尊¶崇
律儀無紀穢德巳彰驅出國境不願¶聞見隣
國小王輔佐大臣殖福無怠求善¶忘勞即擕
手同座謂之善友其異於此¶面不對辭事有
聞議通使往復而廵方省¶俗不常其居隨所
至止結廬而舎唯雨三¶月多雨不行毎於行
宫日修珍饌飯諸異¶學僧衆一千婆羅門五
百毎以一日分作三¶時一時理務治政二時
<pb:KR6r0121_SBCK_005-5a>
營福修善孜孜不¶倦竭日不足矣初受拘摩
羅王請¶白自摩掲陁國往迦摩縷波國時戒日
王廵¶方在羯末嗢祇邏國命拘摩羅王曰冝¶
與那爛陁逺客沙門速來赴㑹於是遂¶與拘
摩羅王往㑹見焉戒日王勞苦巳曰¶自何國
來將何所欲對曰從¶
大唐國來請求佛法王曰¶
大唐國在何方經途所亘去斯逺近對¶曰當
此東北數万餘里印度所謂摩訶至那¶國是
也王曰甞聞摩訶至那國有¶
秦王天子少而靈鑒長而神武昔先代喪<md:KR6r0121_T_005-0895a>¶亂
率土分崩兵戈競起群生荼毒而
<pb:KR6r0121_SBCK_005-5b>
秦王天子早懷逺略興大慈悲拯濟含¶識平
定海内風敎遐被德澤逺洽殊方異¶域慕化
稱臣氓庶荷其亭育咸歌¶
秦王破陣樂聞其雅頌于兹乆矣盛德之¶譽
誠有之乎¶
大唐國者豈此是耶對曰然至那者前王之¶
國号¶大唐者我¶
君之國稱昔未襲位謂之¶
秦王今巳承統稱曰¶
天子前代運終群生無主兵戈亂起殘害生¶
靈¶秦王天縱含⬤心發慈愍威風鼔扇群凶
殄¶滅八方靜謐万國朝貢愛育四生敬崇三
<pb:KR6r0121_SBCK_005-6a>
寶薄賦斂省刑罰而國用有餘氓俗無¶宄風
猷大化難以備舉戒日王曰盛矣哉¶彼土群
生福感聖主時戒日王將還曲女城¶設法㑹
也從數十万衆在殑伽河南岸¶拘摩羅王從
數万之衆居北岸分河中流¶水陸並進二王
導引四兵嚴衞或泛舟或¶乗象擊鼔鳴螺拊
絃奏管經九十日至¶曲女城在殑伽河西大
花林中是時諸國二¶十餘王先奉告命各與
其國髦俊沙門及¶婆羅門群官兵士來集大
㑹王先於河西¶建大伽藍伽藍東起寳臺髙
百餘尺中有¶金佛像量等王身臺南起寳壇
爲浴佛像¶之處從此東北十四五里别築行
<pb:KR6r0121_SBCK_005-6b>
宫是時仲¶春月也從初一日以珍味饌諸沙
門婆羅<md:KR6r0121_T_005-0895b>¶門至二十一日自行宫屬伽藍夾道
爲¶閣窮諸瑩飾樂人不移雅聲逓奏王於行¶
宫出一金像虚中隱起髙餘三尺載以大¶象
張以寳㦥戒日王爲帝釋之服執寳蓋¶以左
侍拘摩羅王作梵王之儀執白拂而¶右侍各
五百象軍被鎧周衞佛像前後各百¶大象樂
人以乗鼔奏音樂戒日王以真珠雜¶寳及金
銀諸花隨歩四散供養三寳先就¶寳壇香水
浴像王躬負荷送上西臺以諸¶珎寳憍奢耶
衣數十百千而爲供養是¶時唯有沙門二十餘人
預從諸國王爲侍衞¶饌食巳訖集諸異學商
<pb:KR6r0121_SBCK_005-7a>
攉微言抑揚至¶理日將曛暮迴駕行宫如是
日送金像導¶從如初以至散日其大臺忽然
火起伽藍¶門樓煙焰方熾王曰罄捨國珎奉
爲先王¶建此伽藍式昭勝業寡德無祐有斯
灾¶異咎徴若此何用生爲乃焚香禮請而自¶
誓曰幸以宿善王諸印度願我福力禳滅¶火
灾若無所感從此喪命尋即奮身跳履¶門閫
若有撲滅火盡煙消諸王覩異重¶増⬤懼巳
而顔色不動辭語如故問諸王¶曰忽此灾變
焚燼成功心之所懷意將何謂¶諸王俯伏悲
泣對曰成功勝迹冀傳來葉¶一旦⬤燼何可
爲懷況諸外道快心相賀¶王曰以此觀之如
<pb:KR6r0121_SBCK_005-7b>
來所⬤誠也外道異學¶守執常見唯我大師
無常是誨然我檀捨¶巳周心願諧遂屬斯變
滅重知如來誠諦¶之⬤斯爲大善無可深悲
於是從諸王¶東上大窣堵波登臨觀覽方下
階陛忽有<md:KR6r0121_T_005-0895c>¶異人持刃逆王王時窘迫却行進
級俯執¶此人以付群官是時群官惶遽不知
進救¶諸王咸請誅戮此人戒日王殊無忿色
止¶令不殺王親問曰我何⬤汝爲此暴惡對¶
曰大王德澤無私中外荷福然我狂愚不¶謀
大計受諸外道一言之惑輒爲刺客首¶圖逆
害王曰外道何故興此惡心對曰大¶王集諸
國傾府庫供養沙門鎔鑄佛像而¶諸外道自
<pb:KR6r0121_SBCK_005-8a>
逺召集不蒙省問心誠愧恥乃¶令狂愚敢行
凶詐於是究問外道徒屬有¶五百婆羅門並
諸髙才應命召集嫉諸沙¶門蒙王禮重乃射
火箭焚燒寳臺冀因救¶火衆人潰亂欲以此
時殺害大王旣無縁¶⬤遂雇此人趨隘行刺
是時諸王大臣請¶誅外道王乃罰其首惡餘
黨不罪遷五百¶婆羅門出印度之境於是乃
還都也
城西¶北窣堵波無憂王之所建也如來在昔
於此¶七日⬤諸妙法其側則有過去四佛坐
及經¶行遺迹之所復有如來髪爪小窣堵波
⬤法¶窣堵波南臨殑伽河有三伽藍同垣異
<pb:KR6r0121_SBCK_005-8b>
門¶佛像嚴麗僧徒肅穆伇使淨人數千餘户
精¶舎寳函中有佛牙長餘寸半殊光異色朝
變¶夕改逺近相趨士庶咸集式修瞻仰日百
千¶衆監守者繁其諠雜權立重稅宣告逺近¶
欲見佛牙輸大金錢然而瞻禮之徒寔繁¶其
侣金錢之稅恱以心競每於齋日出置¶髙座
數百千衆燒香散花花雖盈積牙函¶不没伽
藍前左右各有精舎髙百餘尺石¶基甎室其
中佛像衆寳莊飾或鑄金銀或<md:KR6r0121_T_005-0896a>¶鎔鍮石二精
舎前各有小伽藍¶伽藍東南不逺有大精舎
石基甎室髙二¶百餘尺中作如來立像髙三
十餘尺鑄以¶鍮石飾諸妙寳精舎四周石壁
<pb:KR6r0121_SBCK_005-9a>
之上彫⬤¶如來修菩薩行所經事迹備盡鐫鏤¶
石精舎南不逺有日天祠祠南不逺有大¶自
在天祠並⬤青石俱窮彫刻䂓模度量¶同佛
精舎各有千户充其灑掃鼔樂絃歌¶不捨晝
夜¶大城東南六七里殑伽河南有窣堵波髙
二¶百餘尺無憂王之所建也在昔如來於此
六¶月⬤身無常苦空不淨其側則有過去四¶
佛坐及經行遺迹之所又有如來髮爪小窣¶堵
波人有染疾至誠旋繞必得痊愈蒙¶其福利
大城東南行百餘里至納縛提婆矩¶羅城據殑
伽河東岸周二十餘里花林清池¶㸦相影照¶
納縛提婆矩羅城西比殑伽河東有一天祠
<pb:KR6r0121_SBCK_005-9b>
重閣層臺竒工異製城東五里有三伽藍¶同
垣異門僧徒五百餘人並學小乗⬤一¶切有
部伽藍前二百餘歩有窣堵波無憂王¶之所
建也基雖傾䧟尚髙百餘尺是如來¶昔於此
處七日⬤法中有舎利時放光明¶其側則有
過去四佛坐及經行遺迹之所¶
伽藍比三四里臨殑伽河岸有窣堵波髙二¶
百餘尺無憂王之所建也昔如來在此七日¶
⬤法時有五百餘⬤來至佛所聞法解悟¶捨
⬤生天¶⬤法窣堵波側有過去四佛坐及經
行遺迹<md:KR6r0121_T_005-0896b>¶之所其側復有如來髮爪窣堵波自
此東¶南行六百餘里渡殑伽河南至阿踰陁
<pb:KR6r0121_SBCK_005-10a>
國¶(中印/度境)¶
阿踰陁國周五千餘里國大都城周二十¶餘
里榖稼豐盛花果繁茂氣序和暢風俗善¶順
好營福勤學藝伽藍百有餘所僧徒三¶千餘
人大乗小乗兼攻習學天祠十所異¶道寡少
大城中有故伽藍是伐蘇畔度菩¶薩(唐言丗/親舊曰)
(婆藪盤豆譯/曰天親訛謬)數十年中於此製作¶大小乗諸
異論其側故基是丗親菩薩爲¶諸國王四方
俊彦沙門婆羅門等講義⬤法¶堂也¶
城北四五里臨殑伽河岸大伽藍中有窣堵¶
波髙二百餘尺無憂王之所建也是如來¶爲
天人衆於此三月⬤諸妙法其側窣堵¶波過
<pb:KR6r0121_SBCK_005-10b>
去四佛坐及經行遺迹之所伽藍西四¶五里
有如來髮爪窣堵波¶
髮爪窣堵波北伽藍餘跡昔經部室利邏多¶
(唐言/勝受)論師於此製造經部毗婆沙論¶
城西南五六里大菴没羅林中有故伽藍是¶
阿僧伽(唐言/無著)菩薩請益導凡之處無著菩薩¶
夜昇天宫於慈氏菩薩所受瑜伽師地論¶莊
嚴大乗經論中邊分別論等盡爲大衆¶講宣
妙理菴没羅林西北百餘歩有如來髮¶爪窣
堵波其側故基是丗親菩薩從覩史¶多天下
見無著菩薩處無著菩薩健䭾邏¶國人也佛
去丗後一千年中誕靈利見承風¶悟道從弥
<pb:KR6r0121_SBCK_005-11a>
沙塞部出家修學頃之迴信¶大乗其弟丗親
菩薩於⬤一切有部出家受<md:KR6r0121_T_005-0896c>¶業博聞強識達
學研機無著弟子佛陁僧¶訶(唐言師/子⬤)者密行
莫測髙才有聞二三賢哲¶毎相謂曰凡修行
業願覲慈氏若先捨壽¶得遂宿心當相報語
以知所至其後師子¶覺先捨壽命三年不報丗
親菩薩尋亦捨¶壽時經六月亦無報命時諸
異學咸皆譏¶誚以爲丗親菩薩及師子覺流
轉惡趣遂¶無靈鑒其後無著菩薩於夜初分
方爲門¶人敎授定法燈光忽翳空中大明有
一天¶仙乗虚下降即進階庭敬禮無著無著¶
曰尒來何暮今名何謂對曰從此捨壽命¶往
<pb:KR6r0121_SBCK_005-11b>
覩史多天慈氏内衆蓮花中生蓮花纔開¶慈
氏讃曰善來廣慧善來廣慧旋繞纔周即¶來
報命無著菩薩曰師子覺者今何所在曰¶我
旋繞時見師子覺在外衆中耽著欲樂¶無暇
相顧詎能來報無著菩薩曰斯事巳¶矣慈氏
何相演⬤何法曰⬤氏相好言莫¶能宣演⬤
妙法義不異此然菩薩妙音清¶暢和雅聞者
忘倦受者無猒¶
無著講堂故基西北四十餘里至故伽藍北¶
臨殑伽河中有甎窣堵波髙百餘尺丗親¶菩
薩初發大乗心處丗親菩薩自北印度至¶於
此也時無著菩薩命其門人令往迎⬤¶至此
<pb:KR6r0121_SBCK_005-12a>
伽藍遇而㑹見無著弟子止户牖外¶夜分之
後誦十地經丗親聞巳感悟追悔甚¶深妙法
昔所未聞誹謗之愆源發於舌舌¶爲罪夲今
宜除斷即執銛刀將自斷舌¶乃見無著住立
告曰夫大乗敎者至真之理¶也諸佛所讃衆
聖攸宗吾欲誨汝尒今<md:KR6r0121_T_005-0897a>¶自悟悟其時矣何善
如之諸佛聖敎斷舌非¶悔昔以舌毀大乗今
以舌讃大乗補過¶自新猶爲善矣杜口絶言
其利安在作是¶語巳忽不復見丗親承命遂
不斷舌旦詣¶無著諮受大乗於是研精覃思
製大乗¶論凡百餘部並盛宣行從此東行三
百餘里¶渡殑伽河北至阿耶穆佉國(中印/度境)
<pb:KR6r0121_SBCK_005-12b>
阿邪穆佉國周二千四五百里國大都城¶臨
殑伽河周二十餘里其氣序土宜同阿踰¶陁
國人淳俗質勤學好福伽藍五所僧徒¶千餘
人習學小乗正量部法天祠十餘所異¶道雜
居¶城東南不逺臨殑伽河岸有窣堵波無憂¶
王之所建也髙二百餘尺是如來昔於此處¶
三月⬤法其側則有過去四佛坐及經行遺¶
迹之所復有如來髮爪青石窣堵波其側伽¶
藍僧徒二百餘人佛像莊飾威嚴如在臺¶閣
宏麗竒製鬱起是昔佛陁䭾婆(唐言/覺使)論¶師於
此製⬤一切有部大毗婆沙論從此¶東南行
七百餘里渡殑伽河南閻牟那河北¶至鉢邏
<pb:KR6r0121_SBCK_005-13a>
那伽國(中印/度境)¶
鉢邏那伽國周五千餘里國大都城據兩¶河
交周二十餘里稼穡滋盛果木扶踈氣序¶和
暢風俗善順好學藝信外道伽藍兩所¶僧徒
寡少並皆習學小乗法敎天祠數百異¶道寔多¶
大城西南瞻博迦花林中有窣堵波無憂王¶
之所建也基雖傾䧟尚百餘尺在昔如來¶於
此處降伏外道其側則有髮爪窣堵波<md:KR6r0121_T_005-0897b>¶經行
遺迹¶髮爪窣堵波側有故伽藍是提婆(唐言/天受)
菩薩¶作廣百論挫小乗伏外道處初提婆菩
薩¶自南印度至此伽藍城中有外道婆羅門¶
髙論有聞辯才無礙循名責實反質窮辭¶雅
<pb:KR6r0121_SBCK_005-13b>
知提婆博究玄奥欲挫其鋒乃循名問¶曰汝
爲何名提婆曰名天外道曰天是誰¶提婆曰
我外道曰我是誰提婆曰狗外道¶曰狗是誰
提婆曰汝外道曰汝是誰提婆¶曰天外道曰
天是誰提婆曰我外道曰我¶是誰提婆曰狗
外道曰誰是狗提婆曰汝¶外道曰汝是誰提
婆曰天如是循環外道¶方悟自時厥後深敬
風猷
城中有天祠⬤¶飾輪煥靈異多端依其典籍
此處是衆生¶植福之勝地也能於此祠⬤捨
一錢功踰¶他所惠施千金復能輕生祠中斷
命受天¶福樂悠永無窮¶天祠堂前有一大樹
<pb:KR6r0121_SBCK_005-14a>
枝葉扶踈隂影蒙密¶有食人⬤依而棲宅故
其左右多有遺骸¶若人至此祠中無不輕捨
身命旣怵邪¶⬤又爲神誘自古迄今習謬無
替近有¶婆羅門族姓子也闊達多智明敏髙
才來¶至祠中謂衆人曰夫曲俗鄙志難以導
誘¶吾方同事然後攝化亦旣登臨俯謂友曰¶
吾有死矣昔謂詭妄今驗真實天仙⬤樂¶依
空接引衿從勝境⬤此鄙形尋欲投¶身自取
殞絶親友諌喻其志不移遂布衣¶服遍周樹
下及其自投得全驅命乆而¶醒曰唯見空中
諸天召命斯乃邪神所引<md:KR6r0121_T_005-0897c>¶非得天樂也¶
大城東兩河交廣十餘里土地爽塏細沙弥
<pb:KR6r0121_SBCK_005-14b>
漫自古至今諸王豪族凡有捨施莫不至¶止
周給不計号大施場今戒日王者聿脩¶前緒
篤述惠施五年績財一旦傾捨於其¶施場多
聚珍貨初第一日置大佛像衆寳莊¶嚴即持
上妙竒珍而以奉施次常住僧次¶現前衆次
髙才碩學博物多能次外道學¶徒隱淪⬤遁
次鰥寡⬤獨貧窮乞人備極¶珍玩窮諸上饌
如是節級莫不周施府¶庫旣傾服玩都盡髻
中明珠身諸纓絡次¶第施與初無所悔旣捨
施巳稱曰樂哉凡¶吾所有巳入金剛堅固蔵
矣從此之後諸¶國君王各獻珍服甞不踰旬
府庫充扨¶大施場東合流口日數百人自溺
<pb:KR6r0121_SBCK_005-15a>
而死彼俗¶以爲願求生天當於此處絶粒自
沉沐¶浴中流罪垢消滅是以異國逺方相趨
萃¶止七日斷食然後絶命至於山猨野鹿¶群
遊水濵或濯流而返或絶食而死當戒¶日王
之大施也有一猕猴居河之濵獨在¶樹下屏
迹絶食經數日後自餓而死故諸¶外道修苦
行者於河中立髙柱日將旦也¶便即昇之一
手一足執柱端躡傍杙一手¶一足虚懸外伸
臨空不屈延頸張目視¶日右轉逮乎曛暮方
乃下焉若此者其徒¶數十冀斯勤苦出離生
死或數十年未甞¶懈息從此西南入大林中
惡獸野象群暴¶行旅非多徒黨難以經渉行
<pb:KR6r0121_SBCK_005-15b>
五百餘里至¶憍賞弥國(舊曰拘睒弥國/訛也中印度境)<md:KR6r0121_T_005-0898a>¶憍賞弥國周六千餘里國大都城周三十餘¶
里土稱沃壌地利豐植粳稻多甘蔗茂氣¶序
暑熱風俗剛猛好學典藝崇樹福善伽¶藍十
餘所傾頓荒蕪僧徒三百餘人學小乗¶敎天
祠五十餘所外道寔多¶
城内故宮中有大精舎髙六十餘尺有刻¶檀
佛像上懸石蓋鄔陁衍那王(唐言出愛舊云/優填王¶訛也)
之所作也霊相間起神光時照諸國君¶王恃
力欲舉雖多人衆莫能轉移遂圖¶供養俱言
得真語其源迹即此像也初如¶來成正覺巳
上昇天宫爲母⬤法三月不¶還其王思慕願
<pb:KR6r0121_SBCK_005-16a>
圖形像乃請尊者没特伽¶羅子以神通力接
工人上天宮親觀妙相¶彫刻旃檀如來自天
宫還也刻檀之像起¶迎丗尊丗尊慰曰敎化
勞耶開導末丗寔¶此爲異¶精舎東百餘歩有
過去四佛坐及經行遺迹¶之所其側不逺有
如來井及浴室井猶充¶汲室巳頽毀¶
城内東南隅有故宅餘趾是具史羅(舊云瞿師/羅訛也)¶
長者故宅也中有佛精舎及髮爪窣堵波¶復
有故基如來浴室也¶
城東南不逺有故伽藍具史羅長者舊園也¶
中有窣堵波無憂王之所建立髙二百餘¶尺
如來於此數年⬤法其側則有過去四¶佛座
<pb:KR6r0121_SBCK_005-16b>
及經行遺迹之所復有如來髮爪窣¶堵波
伽藍東南重閣上有故甎室丗親菩¶薩甞住
此中作唯識論破斥小乗難諸外¶道<md:KR6r0121_T_005-0898b>¶伽藍東菴没羅林中有故基是無著菩薩於¶
此作顯揚聖敎論¶
城西南八九里毒龍石窟昔者如來伏此毒¶
龍於中留影雖則傳記今無所見其側¶有窣
堵波無憂王之所建也髙二百餘尺¶傍有如
來經行遺迹及髮爪窣堵波病苦之¶徒求願
多愈釋迦法盡此國最後故上自君¶王下及
衆庶入此國境自然感傷莫不¶飲泣悲嘆而歸¶
龍窟東北大林中行七百餘里渡殑伽河北
<pb:KR6r0121_SBCK_005-17a>
至迦奢布羅城周十餘里居人富樂城傍¶有
故伽藍唯餘基趾是昔護法菩薩伏外¶道處
此國先王扶於邪⬤欲毀佛法崇¶敬外道外
道衆中召一論師聦敏髙才明達¶幽微者作
爲邪書千頌凡三万二千言非¶毀佛法扶正
夲宗於是召集僧衆令相¶攉論外道有勝當
毀佛法衆僧無⬤斷¶舌以謝是時僧徒懼有
退⬤集而議曰慧¶日巳沉法橋將毀王黨外
道其可敵乎事¶勢若斯計將安出衆咸黙然
無竪議者護¶法菩薩年在幼稚辯慧多聞風
範⬤逺在大¶衆中揚言讃曰愚雖不敏請陳
其略誠¶宜以我疾應王命髙論得勝斯靈祐
<pb:KR6r0121_SBCK_005-17b>
也徴¶議堕⬤乃稚齒也然則進退有辤法僧
無¶各僉曰允諧如其籌䇿㝷應王命即昇¶論
席外道乃提頓綱網抑揚辤義誦其¶所執待
彼異論護法菩薩納其言而⬤曰¶吾得勝矣
將覆逆而誦耶爲亂辤而誦耶¶外道憮然而
謂曰子無自髙也能領語盡此<md:KR6r0121_T_005-0898c>¶則爲勝順受
其文後釋其義護法乃隨其¶聲調述其文義
辤理不謬氣韻無差於是¶外道聞巳欲自斷
舌護法曰斷舌非謝改¶軌是悔即爲⬤法心
信意悟王捨邪道遵¶崇正法¶
護法伏外道側則有窣堵波無憂王所建也¶基
雖傾陷尚髙二百餘尺是如來昔於此處¶六
<pb:KR6r0121_SBCK_005-18a>
月⬤法傍有經行之迹及髪爪窣堵波自¶此
北行百七八十里至鞞索(山格/反)迦國(中印/度境)¶
鞞索迦國周四千餘里國大都城周十六里¶
榖稼殷盛花果具繁氣序和暢風俗淳質好¶
學不倦求福不回伽藍二十餘所僧徒三¶千
餘人並學小乗正量部法天祠五十餘所¶外
道甚多¶
城南道左有大伽藍昔提婆設摩阿羅漢於¶
此造識身論⬤無我人瞿波阿羅漢作聖¶敎
要實論⬤有我人因此法執遂深諍論¶又是
護法菩薩於此七日中摧伏小乗一百¶論師
伽藍側有窣堵波髙二百餘尺無憂王¶所建
<pb:KR6r0121_SBCK_005-18b>
也如來昔日六年於此⬤法導化⬤法¶側有
竒樹髙六七尺春秋逓代常無増減¶是如來
昔甞淨齒棄其遺枝因植根柢繁⬤¶至今諸
邪見人及外道衆競來殘伐㝷生¶如故其側
不逺有過去四佛座及經行遺迹¶之所復有
如來髮爪窣堵波靈基連隅林沼¶交映從此
東北行五百餘里至室羅伐¶悉底國(舊曰舎/衞國訛)
(也中印/度境)¶
大唐西域記卷第五<md:KR6r0121_T_005-0899a>¶　轉
鞞索(上歩/迷反)弘毅(下音義弘大也/丨勇也果敢也)嬉戲(上許之/反丨樂)
(也)背傴(于於主反/背曲病)酷罰(上音哭丨/丨深罪也)戮力(上音/六併)
(也)徂(在姑反/往也)羇貧(上居冝/反繫也)殆(音待/字)褒貶(晡髙/反下)
<pb:KR6r0121_SBCK_005-19a>
(悲撿/反)涥邃(下私遂反/或作純粹)擕手(上携/字)孜孜(音茲不/息之貌)
(也)亘(古鄧反/遍也)拯濟(上蒸字/上聲)靜謐(下音密/安也)宄(俱/水反)
鎧(苦改反/丨甲也)曛暮(上兄云反/日昬也)攘滅(上而羊/反却也)跳(音/條)
(丨躍/也)門閫(下苦本反/門垦也)撲滅(上疋木反/打丨也)窘迫(上/俱)
(敏反丨急/也下音伯)潰亂(上玄對/反散也)隘(於賣反/迫丨也)鐫鏤(上子/全反)
(下音/陋)規摹(上均弥反下/莫胡反同前)譏誚(上音飢下才⬤/反丨丨責也)
銛刀(上息廉/反利也)怵(丑律反/憂丨也)殞絶(上羽敏/反亡也)爽塏(上/所)
(兩反下苦改反/地髙而明也)肥遁(上房非反下徒困/反丨丨往隱也)端躡
(下/音/聶亦音隔)傍杙(下音翼樁丨也/或作棧非也)拘睒(下失/染反)頽毀(上/徒)
(回/反)邪⬤(下音/稅)憮然(上音/武)根柢(下音帝/夲也)
