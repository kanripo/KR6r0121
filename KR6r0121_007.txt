# -*- mode: mandoku-view -*-
#+TITLE: 大唐西域記
#+DATE: 2015-09-11 03:46:11
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 6
<pb:KR6r0121_SBCK_007-1a>
大唐西域記卷第七　轉¶¶
　　　　　三蔵法師　玄奘奉　詔譯¶
　　　　　大揔持寺沙門　辯機撰¶
五國
　婆羅痆(女&KR0219;/反)斯國　戰主國¶
　　吠舎&KR0117;(力支/反)國　弗栗恃國¶
　　尼波羅國¶
婆羅痆斯國周四千餘里國大都城西臨<md:KR6r0121_T_007-0905b>¶殑
伽河長十八九里廣五六里閭閻櫛比¶居人
殷盛家積巨萬室盈竒貨人性温恭¶俗重強
學多信外道少敬佛法氣序和¶榖稼盛果木
扶䟽茂草&KR1218;靡伽藍三十¶餘所僧徒三千餘
<pb:KR6r0121_SBCK_007-1b>
人並學小乗正量部法天¶祠百餘所外道万
餘人並多宗事大自在天¶成斷髮或堆髻露
形無服塗身以灰精¶勤苦行求出生死¶
大城中天祠二十所層臺祠宇彫石文木&KR0791;¶
林相䕃清流交帶鍮石天像量減百尺威嚴¶
肅然懔懔如在¶
大城東北婆羅痆河西有窣堵波無憂王之¶
所建也髙百餘尺前建右柱碧鮮若鏡光¶潤
凝流其中常現如來影像¶
婆羅痆河東北行十餘里至鹿野伽藍區界¶
八分連垣周堵層軒重閣麗窮規矩僧徒¶一
千五百人並學小乗正量部法大垣中有¶精
<pb:KR6r0121_SBCK_007-2a>
舎髙二百餘尺上以黃金隱起作菴没¶羅果
石爲基陛甎作層龕龕帀四周節¶級百數皆
有隱起黃金佛像精舎之中有¶鍮石佛像量等
如來身作轉法輪勢¶
精舎西南有石窣堵波無憂王建也基雖傾¶
䧟尚餘百尺前建石柱髙七十餘尺石含¶王
潤鍳照映徹慇懃祈請影見衆像善惡¶之相
時有見者是如來成正覺巳初轉法¶輪處也
其側不逺窣堵波是阿&KR0002;憍陳如¶等見菩薩
捨苦行遂不侍衞來至於此¶而自習定其傍
窣堵波是五百獨覺同入¶&KR0314;槃處又三窣堵
波過去三佛座及經行遺<md:KR6r0121_T_007-0905c>¶迹之所
<pb:KR6r0121_SBCK_007-2b>
三佛經行側有窣堵波是梅咀麗耶(唐言&KR0268;即/姓也舊¶曰)
(弥勒/訛也)菩薩受成佛記處昔者如來在王¶舎城
鷲峯山告諸苾芻當來之丗此贍部洲¶土地
平正人壽八万歳有婆羅門子慈氏¶者身真
金色光明照朗當捨家成正覺廣¶爲衆生三
㑹&KR0003;法其濟度者皆我遺法植福¶衆生也其
於三寳深敬一心在家出家持戒¶犯戒皆蒙
化導證果解脫三㑹&KR0003;法之中¶度我遺法之
徒然後乃化同縁善友是時慈¶氏菩薩聞佛
此&KR0003;從座起白佛言願我¶作彼慈氏丗尊如
來告曰如汝所言當證¶此果如上所&KR0003;皆汝
敎化之儀也
<pb:KR6r0121_SBCK_007-3a>
慈氏菩薩受記西有窣堵波是釋迦菩薩受¶
記之處賢劫中人壽二万歳迦葉波佛出現¶
於丗轉妙法輪開化含識授護明菩薩¶記曰
是菩薩於當來丗衆生壽命百歳之¶時當得
成佛号釋迦牟尼¶釋迦菩薩受記南不逺有
過去四佛經行遺¶迹長五十餘歩髙可七尺
以青石積成¶上作如來經行之像像形傑異
威嚴肅然肉¶髻之上特出髾髮靈相無隠神
鑒有徴¶於其垣内聖迹寔多諸精舎窣堵波
數百餘¶所略舉二三難用詳&KR0274;¶
伽藍垣西有一清池周二百餘歩如來甞中¶
盥浴次西大池周一百八十歩如來甞中滌
<pb:KR6r0121_SBCK_007-3b>
器次北有池周百五十歩如來甞中浣衣¶凡
此三池並有龍止其水旣深其味又甘¶澄淨
皎㓗常無増減有人慢心濯此池者<md:KR6r0121_T_007-0906a>¶金毗羅
獸多爲之害若深恭敬汲用無懼浣¶衣池側
大方石上有如來袈裟之迹其文明¶徹煥如
雕鏤諸淨信者毎來供養外道凶人¶輕蹈此
石池中龍王便興風雨¶
池側不逺有窣堵波是如來修菩薩行時¶爲
六牙象王獵人剥其牙也詐服袈裟¶彎弧伺
捕象王爲敬袈裟遂捩牙而授¶焉¶
捩牙側不逺有窣堵波是如來修菩薩行¶時
愍丗無禮示爲鳥身與彼猕猴白象於¶此相
<pb:KR6r0121_SBCK_007-4a>
問誰先見是尼拘律樹各言事迹遂¶編長幼
化漸逺近人知上下¶
導俗歸依其側不逺大林中有窣堵波是¶如來昔
與提婆達多俱爲鹿王斷事之處¶昔於此處大
林之中有兩群鹿各五百餘¶時此國王畋遊
原澤菩薩鹿王前請王曰¶大王狡獵中原縱
燎飛矢凡我徒屬命¶盡兹晨不日腐臭無所
充膳願欲次差¶日輸一鹿王有割鮮之膳我
延旦夕之命¶王善其言廻駕而返兩群之鹿
更次輸命¶提婆群中有懷孕鹿次當就死白
其主¶曰身雖應死子未次也鹿王怒曰誰不
寳¶命雌鹿嘆曰吾王不仁死無日矣乃告急
<pb:KR6r0121_SBCK_007-4b>
菩薩鹿王鹿王曰悲哉慈母之心恩及未¶形
吾今代汝遂至王門道路之人傳¶聲唱曰彼
大鹿王今來入邑都人士庶莫¶不馳觀王之
聞也以爲不誠門者白¶至王乃信然曰鹿王
何遽來耶鹿曰有雌鹿¶當死胎子未産心不
能忍敢以身代王<md:KR6r0121_T_007-0906b>¶聞歎曰我人身鹿也尒鹿
身人也於是悉¶放諸鹿不復輸命即以其林
爲諸鹿藪¶因而謂之施鹿林焉鹿野之号自
此而興¶伽藍西南二三里有窣堵波髙三百
餘尺基¶趾廣峙瑩飾竒珎旣無層龕便置覆
鉢雖¶建表柱而無輪鐸其側有小窣堵波是
阿¶若憍陳如等五人棄制迎佛處也初薩婆
<pb:KR6r0121_SBCK_007-5a>
&KR0154;刺他悉陁(唐言一切義成舊/曰悉達多訛略也)太子踰城之
後¶棲山隱谷忘身殉法淨飯王乃命家族三¶
人舅氏二人曰我子一切義成捨家修學&KR0012;¶
遊山澤獨處林藪故命尒曹隨知所止¶内則
叔父伯舅外則旣君且臣凡厥動靜冝¶知進
止五人銜命相望營衞因即勤求欲¶期出離
毎相謂曰夫修道者苦證耶樂¶證耶二人曰
安樂爲道三人曰勤苦爲道¶二三交爭未有
以明於是太子思惟至理¶爲伏苦行外道節
麻米以支身彼二人者¶見而言曰太子所行
非真實法夫道也者樂¶以證之今乃勤苦非
吾徒也捨而逺遁思¶惟果證太子六年苦行
<pb:KR6r0121_SBCK_007-5b>
未證菩提欲驗¶苦行非真受乳糜而證果斯
三人者聞而¶歎曰功垂成矣今其退矣六年
苦行一旦¶&KR0162;功於是相從求訪二人旣相見
巳匡¶坐髙論更相議曰昔見太子一切義成¶
出王宫就荒谷去珎服披鹿皮精勤勵¶志貞
節苦心求深妙法期無上果今乃受¶牧女乳
糜敗道虧志吾知之矣無能爲¶也彼二人曰
君何見之晚歟此猖蹶人¶耳夫處乎深宫安
乎尊勝不能靜志逺<md:KR6r0121_T_007-0906c>¶迹山林棄轉輪王位爲
鄙賤人行何可念¶哉言増忉怛耳菩薩浴尼
連河坐菩提¶樹成等正覺号天人師寂然宴
黙惟察應¶度曰彼鬱頭藍子者證非想定堪
<pb:KR6r0121_SBCK_007-6a>
受妙法¶空中諸天㝷聲報曰鬱頭藍子命終
巳來¶經今七日如來歎惜斯何不遇垂聞妙¶
法遽從變化重更觀察營求丗界有阿藍¶迦
藍得無所有處定可授至理諸天又¶曰終巳
五日如來爯歎愍其薄祐又更¶諦觀誰應受
敎唯施鹿林中有五人者可¶先誘導如來尒
時起菩提樹趣鹿野園威¶儀寂靜神光晃曜
毫含玉彩身真金色安¶詳前進導以彼人斯
五人遥見如來㸦相¶謂曰一切義成彼來者
是歳月遽淹聖果不¶證心期巳退故㝷吾徒
冝各黙然勿起迎¶禮如來漸近威神動物五
人忘制拜迎問¶訊侍從如儀如來漸誘示之
<pb:KR6r0121_SBCK_007-6b>
妙理雨安居¶畢方獲果證¶
施鹿林東行二三里至窣堵波傍有涸池¶周
八十餘歩一名救命又謂烈士聞諸先志¶曰
數百年前有一隱士於此池側結廬¶屏迹博
習伎術䆒極神理能使瓦礫爲¶寳人畜易形
但未能馭風雲陪仙駕閱¶圖考古更求仙術
其方曰夫神仙者長生¶之術也將欲求學先
定其志築建壇場周¶一丈餘命一烈士信勇
昭著執長刀立¶壇隅屏息絶言自昏達旦求
仙者中壇¶而坐手桉長刀口誦神呪收視反
聽遟明¶登仙所執銛刀變爲寳劒陵虚履空<md:KR6r0121_T_007-0907a>¶王諸仙侶執劒指麾所欲皆從無衰無¶老不
<pb:KR6r0121_SBCK_007-7a>
病不死是人旣得仙方行訪烈士營¶求曠歳
未諧心願後於城中遇見一人悲¶號逐路隱
士覩其相心甚慶恱即而慰問¶何至怨傷曰
我以貧窶傭力自濟其主見¶知特深信用期
滿五歳當酬重賞於是忍¶勤苦忘艱辛五年
將周一旦違失旣蒙笞¶辱又無所得以此爲
心悲悼誰恤隱士命¶與同遊來至草廬以術
力故化具肴饌¶巳而令入池浴服以新衣又
以五百金錢¶遺之曰盡當來求幸無外也自
時厥後數¶加重賂潜行隂德感激其心烈士
屢求¶効命以報知巳隱士曰我求烈士弥歷
歳¶時幸而㑹遇竒䫉應圖非有他故願一夕
<pb:KR6r0121_SBCK_007-7b>
不聲耳烈士曰死尚不辭豈徒屏息於是¶設
壇場受仙法依方行事坐待日曛曛¶暮之後
各司其務隱士誦神呪烈士桉銛¶刀殆將曉
矣怱發聲叫是時空中火下煙¶焰雲蒸隱士
疾引此人入池避難巳而問¶曰誡子無聲何
以驚叫烈士曰受命後至¶夜分昏然若夢變
異更起見昔事主躬來¶慰謝感荷厚恩忍不
報語彼人震怒遂見¶殺害受中隂身顧屍歎
惜猶願歷丗不言¶以報厚德遂見託生南印
度大婆羅門家乃¶至受胎出胎備經苦阨荷
恩荷德甞不¶出聲洎乎受業冠婚喪親生子
毎念前¶恩忍而不語宗親戚屬咸見怪異年
<pb:KR6r0121_SBCK_007-8a>
過六¶十有五我妻謂曰汝可言矣&KR0002;不語者
當¶殺汝子我時惟念已隔生丗自顧衰老唯<md:KR6r0121_T_007-0907b>¶此稚子因止其妻令無殺害遂發此聲¶耳隱
士曰我之過也此魔嬈耳烈士感恩¶悲事不
成憤恚而死兔火灾難故曰救命¶感恩而死
又謂烈士池
烈士池¶西有三獸窣堵波是如來修菩薩¶行
時燒身之處劫初時於此林野有狐兔¶猨異
&KR0011;相恱時天帝釋欲驗修菩薩行者¶降靈應
化爲一老夫謂三獸曰二三子善¶安隱乎無
驚懼耶曰渉豐草遊茂林異&KR0011;¶同歡旣安且
樂老夫曰聞二三子情厚意密¶忘其老弊故
<pb:KR6r0121_SBCK_007-8b>
此逺㝷今正飢乏何以饋食¶曰幸少留此我
躬馳訪於是同心虚已分¶路營求狐㳂水濵
銜一鮮鯉猨於林樹¶採異華菓俱來至止同
進老夫唯兔空還¶遊躍左右老夫謂曰以吾
觀之尒曹未¶和猨狐同志各能伇心唯兔空
還獨無¶相饋以此言之誠可知也兔聞譏議
謂¶狐猨曰多聚樵蘇方有所作狐猨競馳銜¶
草曵木旣巳蕰崇猛焰將熾兔曰仁者¶我身
卑劣所求難遂敢以微躬充此一¶飱辭畢入
火尋即致死是時老夫復帝¶釋身除燼收骸
傷歎良乆謂狐猨曰一¶何至此吾感其心不
泯其迹&KR0009;之月輪¶傳乎後丗故彼咸言月中
<pb:KR6r0121_SBCK_007-9a>
之兔自斯而有¶後人於此建窣堵波從此順
殑伽河流東¶行三百餘里至戰主國(中印/度境)¶
戰主國周二千餘里都城臨殑伽河周十餘¶
里居人豐樂邑里相隣土地膏&KR0254;稼穡時播¶
氣序和暢風俗淳質人性獷烈邪正兼信伽<md:KR6r0121_T_007-0907c>¶藍十餘所僧徒减千人並皆遵習小乗敎¶法
天祠二十異道雜居¶矣大城西北伽藍中窣
堵波無憂王之所建也¶印度記曰此中有如
來舎利一&KR0155;昔者丗¶尊甞於此處七日之中
爲天人衆顯&KR0003;妙¶法其側則有過去三佛坐
及經行遺迹之處¶隣此復有慈氏菩薩像飛
量雖小威神嶷¶然靈鑒潜通竒迹間起
<pb:KR6r0121_SBCK_007-9b>
大城東行二百餘里至阿避陁羯刺拏僧伽¶
藍(唐言不/穿耳)周垣不廣彫飾甚工花池交影臺¶
閣連甍僧徒肅穆衆儀庠序聞諸先志曰¶昔
大雪山北覩貨邏國有樂學沙門二三同¶志
禮誦餘閑每相謂曰妙理幽玄非言談所¶究
聖迹昭著可足趾所㝷冝詢莫逆親¶觀聖迹
於是二三交友杖錫同遊既至印¶度寓諸伽
藍輕其邊鄙莫之見舎外迫風¶露内累口腹
顔色憔悴形容枮槁時此國¶王出遊近郊見
諸客僧怪而問曰何方乞¶士何所因來耳旣
不穿衣又垢弊沙門對曰¶我覩貨邏國人也¶
恭承遺敎髙蹈俗塵率其同好觀禮聖迹¶&KR0099;
<pb:KR6r0121_SBCK_007-10a>
以薄福衆所同棄印度沙門莫顧羇旅¶欲還
夲土巡禮未周雖迫勤苦心遂後¶巳王聞其
&KR0003;用増悲感即斯勝地建立伽¶藍白㲲題書
爲之制曰我惟尊居丗上貴¶極人中斯皆三
寳之靈祐也旣爲人王受¶佛付囑凡厥染衣
吾當惠濟建此伽藍式¶招羇旅自今巳來諸
穿耳僧我此伽藍不¶得止舎因其事迹故以
名焉<md:KR6r0121_T_007-0908a>¶阿避陁羯刺拏伽藍東南行百餘里南
渡殑¶伽河至摩訶娑羅邑並婆羅門種不遵
佛¶法然見沙門先訪學業知其強識方深禮¶
敬¶殑伽河北有那邏延天祠重閣層臺奐其¶
麗飾諸天之像鐫石而成工極人謀靈應難
<pb:KR6r0121_SBCK_007-10b>
究那羅延天祠東行三十餘里有窣堵波¶無
憂王之所建也太半䧟地前建石柱髙¶餘二
丈上作師子之像刻記伏&KR0017;之事昔¶於此處
有曠野&KR0017;恃大威力噉人血肉¶作害生靈肆
極妖祟如來愍諸衆生不¶得其死以神通力
誘化諸&KR0017;導以歸依¶之敬齊以不殺之戒諸
&KR0017;承敎奉以周旋¶於是舉石請佛安坐願聞
正法克念護持¶自兹厥後無信之徒競共推
移&KR0017;置石座¶動以万數莫之能轉茂林清池
周基左右人¶至其側無不心懼¶
伏&KR0017;側不逺有數伽藍雖多傾毀尚有僧¶徒
並皆遵習大乗敎法從此東南行百餘¶里至
<pb:KR6r0121_SBCK_007-11a>
一窣堵波基巳傾䧟餘髙數丈昔者¶如來寂
滅之後八國大王分舎利也量舎¶利婆羅門
蜜塗瓶内分授諸王而婆羅門¶持瓶以歸旣
得所黏舎利遂建窣堵波井¶瓶置内因以名
焉後無憂王開取舎利瓶改¶建大窣堵波或
至齋日時燭光明從此¶東北渡殑伽河行百
四五十里至吠舎&KR0117;¶國(舊曰毗舎離國/訛也中印度境)¶
吠舎&KR0117;國周五千餘里土地沃壤花果茂盛¶
菴没羅果茂遮果旣多且貴氣和暢風俗<md:KR6r0121_T_007-0908b>¶淳
質好福重學邪正雜信伽藍數百多巳¶圯壞
存者三五僧徒稀少天祠數十異道雜¶居露
形之徒寔繁其黨吠舎&KR0117;城巳甚傾¶頽其故
<pb:KR6r0121_SBCK_007-11b>
基趾周六七十里宫城周四五里少¶有居人
宫城西北五六里至一伽藍僧徒寡¶少習學
小乗正量部法傍有窣堵波是昔¶如來&KR0003;毗
摩羅詰經長者子寳積等獻寳蓋¶處其東有
窣堵波舎利子等於此證無學¶之果¶
舎利子證果東南有窣堵波是吠舎&KR0117;王之¶
所建也佛涅槃後此國先王分得舎利式¶修
崇建印度記曰此中舊有如來舎利一斛¶無
憂王開取九斗唯留一斗後有國王復¶欲開
取方事興工㝷則地震遂不敢開其¶西北有
窣堵波無憂王之所建也傍有石¶柱髙五六
十尺上作師子之像石柱南有¶池是群猕猴
<pb:KR6r0121_SBCK_007-12a>
爲佛穿也在昔如來曽住於¶此池西不逺有
窣堵波諸猕猴持如來¶鉢上樹取蜜之處池
南不逺有窣堵波是¶諸猕猴奉佛蜜處池西
北隅猶有猕猴形¶像¶伽藍東北三四里有窣
堵波是毗摩羅詰(唐言無垢¶稱舊曰淨名然/淨則無垢名則是稱義雖)
(取同名乃有異舊/曰維摩詰訛略也)故宅基¶趾多有靈異去此
不逺有一神舎其狀¶疊甎傳云積石即無垢
稱長者現疾&KR0003;法¶之處去此不逺有窣堵波
長者子寳積¶故宅也去此不逺有窣堵波是
菴没羅¶女故宅佛姨母等諸苾蒭尼於此證
入涅¶槃<md:KR6r0121_T_007-0908c>¶伽藍北三四里有窣堵波是如來將往拘尸
<pb:KR6r0121_SBCK_007-12b>
那國入般涅槃人與非人隨從丗尊至此¶佇
立次西北不逺有窣堵波是佛於此最¶後觀
吠舎&KR0117;城其南不逺有精舎前建窣¶堵波是
菴没羅女園持以施佛¶菴没羅園側有窣堵
波是如來告涅槃處¶佛昔在此告阿難曰其
得四神足者能住¶壽一劫如來今者當壽幾
何如是再三阿¶難不對天魔迷惑故也阿難
從坐而起林中¶宴黙時魔來請佛曰如來在
丗敎化巳乆¶蒙濟流轉數如塵沙寂滅之樂
今其時矣¶丗尊以少土置&KR0050;上而告魔曰地
土多耶¶&KR0050;土多耶對曰地土多也¶佛言所度
者如&KR0050;上土未度者如大地土¶却後三月吾
<pb:KR6r0121_SBCK_007-13a>
當涅槃魔聞歡喜而退阿難¶林中忽感異夢
來白佛言我在林間夢¶見大樹枝葉茂盛䕃
影蒙密驚風忽起摧散¶無餘將非丗尊欲入
寂滅我心懷懼故來¶請問¶佛告阿難吾先告
汝汝爲魔蔽不時請留¶魔王勸我早入涅槃
巳許之期斯夢是¶也¶
告涅槃期側不逺有窣堵波于子見父母¶處
也昔有仙人隱居巖谷仲春之月鼓濯¶清流
麀鹿隨飲感生女子姿貌過人唯脚¶似鹿仙
人見巳收而養焉其後命令求火¶至餘仙廬
足所履地迹皆有蓮花彼仙見¶巳深以竒之令
其繞廬方乃得火鹿女¶依命得火而還時梵
<pb:KR6r0121_SBCK_007-13b>
豫王畋遊見花㝷迹<md:KR6r0121_T_007-0909a>¶以求恱其竒怪同載而
返相師占言當生¶千子餘婦聞之莫不圖計
日月旣滿生一¶蓮花花有千葉葉坐一子餘
婦誣罔咸稱¶不祥投殑伽河隨波泛濫烏耆
延王下流¶遊觀見黃雲蓋乗波而來取以開
視乃有¶千子乳養成立有大力焉恃有千子
拓¶境四方兵威乗勝將次此國時梵䂊王聞¶
之甚懷震懼兵力不敵計無所出矣是¶時鹿
女心知其子乃謂王曰今㓂戎臨¶境上下罹
心賤妾愚衷能敗強敵王未¶之信也憂懼良
深鹿女乃昇城樓以待冦¶至千子將兵圍城
巳帀鹿女告曰莫爲逆¶事我是汝母汝是我
<pb:KR6r0121_SBCK_007-14a>
子千子謂曰何言之¶謬鹿女手桉兩乳流注
千&KR0302;天性所感咸¶入其口於是解甲歸宗釋
兵返族兩國¶交歡百姓安樂¶千子歸宗側不
逺有窣堵波是如來經行¶舊迹指告衆曰昔
吾於此歸宗見親欲¶知千子即賢劫中千佛
是也¶述夲生東有故基上建窣堵波光明時
燭¶祈請或遂是如來&KR0003;普門陁羅尼等經重
閣¶講堂餘址也¶
講堂側不逺有窣堵波中有阿難半身舎¶利
去此不逺有數百窣堵波欲定其數未¶有克
知是千獨覺入寂滅處吠舎&KR0117;城内¶外周隍
聖迹繁多難以具舉形勝故墟魚¶鱗間峙歳
<pb:KR6r0121_SBCK_007-14b>
月驟改炎涼亟移林旣摧殘池亦¶枯涸朽株
餘迹其詳驗焉¶
大城西北行五六十里至大窣堵波栗呫<md:KR6r0121_T_007-0909b>¶(昌集/反)
婆子(舊曰離車/子訛也)别如來處如來自吠舎¶&KR0117;城
趣拘尸那國諸栗呫婆子聞佛將¶入寂滅相
從號送丗尊旣見哀慕非言¶可喻即以神力
化作大河崖岸深絶波流¶迅急諸栗呫婆悲
慟以止如來留鉢爲作¶追念¶
吠舎&KR0117;城西北減二百里有故城荒蕪歳乆¶
居人曠少中有窣堵波是佛在昔爲諸菩薩¶
人天大衆引&KR0003;夲生修菩薩行曽於此城¶爲
轉輪王号曰摩訶提婆(唐言/大天)有七寳應¶王四
<pb:KR6r0121_SBCK_007-15a>
天下覩衰變之相體無常之理寘¶懷髙蹈忘
情大泣捨國出家染衣修學¶
城東南行十四五里至大窣堵波是七百賢¶
聖重結集處佛涅槃後百一十年吠舎&KR0117;城¶
有諸苾芻逺離佛法謬行戒律時長老耶¶舎
陁住憍薩羅國長老三菩伽住秣菟羅¶國長
老&KR0117;波多住韓&KR0002;國長老沙羅住吠舎¶&KR0117;國
長老富闍蘇弥羅住娑羅梨弗國諸¶大羅漢
心得自在持三藏得三明有大名¶稱衆所知
識皆是尊者阿難弟子時耶舎陁¶遣使告諸
賢聖皆可集吠舎&KR0117;城猶少¶一人未滿七百
是時富闍蘇弥羅以天眼¶見諸大賢聖集議
<pb:KR6r0121_SBCK_007-15b>
法事運神足至法㑹時¶三菩伽於大衆中右
袒長跪揚言曰衆無¶譁欽哉念哉昔大聖法
王善權寂滅歳月雖¶淹言敎尚在吠舎&KR0117;城
懈怠苾芻謬於戒律¶有十事出違十力敎今
諸賢者深明持犯¶俱承大德阿難指誨念報
佛恩重宣聖旨¶時諸大衆莫不悲感即召集
諸苾芻依毗<md:KR6r0121_T_007-0909c>¶奈耶訶責制止削除謬法宣明
聖敎¶
七百賢聖結集南行八九十里至濕吠多補¶
羅僧伽藍層臺輪奐重閣翬飛僧衆清肅並¶
學大乗其傍則有過去四佛坐及經行遺¶迹
之處其側窣堵波無憂王之所建也如來¶在
<pb:KR6r0121_SBCK_007-16a>
昔南趣摩掲陁國北顧吠舎&KR0117;城中途止¶息
遺迹之處¶
濕吠多補羅伽藍東南行三十餘里殑伽河¶
南北岸各有一窣堵波是尊者阿難陁分身¶
與二國處阿難陁者如來之從父弟也多¶聞
揔持博物強識佛去丗後繼大迦葉任¶持正
法導進學人在摩掲陁國於林中¶經行見一
沙弥諷誦佛經章句錯謬文字¶紛亂阿難聞
巳感慕増懷徐詣其所提撕¶指授沙弥&KR0015;曰
大德耄矣所言謬矣我師¶髙明春秋鼎盛親
承示誨誠無所誤阿難¶黙然退而嘆曰我年
雖邁爲諸衆生欲乆¶住丗任持正法然衆生
<pb:KR6r0121_SBCK_007-16b>
垢重難以誨語¶乆留無利可速滅度於是去
摩掲陁國趣¶吠舎&KR0117;城渡殑伽河泛舟中流
時摩掲陁¶王聞阿難去情深戀德即嚴戎駕
疾馳¶追請數百千衆營軍南岸吠舎&KR0117;王聞
阿¶難來悲喜盈心亦治軍旅奔馳迎&KR0248;數¶百
千衆屯集北岸兩軍相對旌旂翳日阿¶難恐
闘其兵更相殺害從舟中起上昇虚¶空示現
神變即入寂滅化火焚骸骸又中¶析一堕南
岸一堕北岸於是二王各得¶一分舉軍號慟
俱還夲國起窣堵波而修¶供養從此東北行
五百餘里至弗栗恃國<md:KR6r0121_T_007-0910a>¶(北人謂三伐恃/國北印度境)¶
弗栗恃國周四千餘里東西長南北狹土¶地
<pb:KR6r0121_SBCK_007-17a>
膏&KR0254;花果&KR0791;盛氣序微寒人性躁急多敬¶外
道少信佛法伽藍十餘所僧徒減千人¶大小
二乗兼功通學天祠數十外道寔衆國¶大都
城号占戍拏多巳頽毀故宫城中尚¶有三千
餘家&KR0002;村若邑也¶大河東北有伽藍僧徒寡
少學業清髙從此¶西行依河之濵有窣堵波
髙餘三丈南¶帶長流大悲丗尊度漁人處也
越在佛丗¶五百漁人結儔附黨漁捕水族於
此河流¶得一大魚有十八頭頭各兩眼諸漁
人方¶欲害之如來在吠舎&KR0117;國天眼見興悲
心¶乗其時而化導因其機而啓悟告諸大¶衆
弗栗恃國有大魚我欲導之以悟諸漁¶人尒
<pb:KR6r0121_SBCK_007-17b>
宜知時於是大衆圍繞神足陵虛¶至於河濵
如常敷座遂告諸漁人尒勿¶殺魚以神通力
開方便門威被大魚令¶知宿命能作人語貫
解人情尒時如來知¶而故問汝在前身曽作
何罪流轉惡趣受¶此弊身魚曰昔承福慶生
自豪族大婆羅¶門劫比他者我身是也恃其
族姓陵¶蔑人倫恃其博物鄙賤經法以輕慢
心毀¶讟諸佛以醜惡語詈辱衆僧引&KR0011;形比
謂¶若駞驢象馬諸醜形對由此惡業受此弊¶
身尚資宿善生遭佛丗目覩聖化親承聖¶敎
因而懴謝悔先作業如來隨機攝化如¶應開
導魚旣聞法於是命終承兹福力¶上生天宫
<pb:KR6r0121_SBCK_007-18a>
於是自觀其身何縁生此旣知<md:KR6r0121_T_007-0910b>¶宿命念報佛
恩與諸天衆肩隨戻止前禮¶旣畢右繞退立
以天寳香花持用供養丗尊¶指告漁人爲&KR0003;妙
法於即感悟輸誠禮¶懴裂網焚舟歸真受法
旣服染衣又聞¶至敎皆出塵垢俱證聖果¶度
漁人東北行百餘里故城西有窣堵波¶無憂
王所建髙百餘尺是佛在昔於此六月¶&KR0003;法
度諸天人此北百四五十歩有小窣堵¶波如
來昔於此處爲諸苾芻制戒次西¶不逺有如
來髮&KR0050;窣堵波如來昔於此處¶近逺邑人相
趍輻湊焚香散花燈炬不絶¶從此西北千四
五百里踰山入谷至尼波羅¶國(中印/度境)
<pb:KR6r0121_SBCK_007-18b>
尼波羅國周四千餘里在雪山中國大都城¶
周二十餘里山川連屬宜榖稼多花果出¶赤
銅犛牛命命鳥貨用赤銅錢氣序寒¶冽風俗
險詖人性剛獷信義輕薄無學藝¶有工巧形
貌醜弊邪正兼信伽藍天祠接¶堵連隅僧徒
二千餘人大小二乗兼攻綜¶習外道異學其
數不詳王刹帝利栗呫婆¶種也志學清髙純
信佛法近代有王号¶鴦輸伐摩(唐言/光冑)碩學聦
叡自製聲明論重學¶敬德遐邇著聞都城東
南有小水池以人¶火投之水即焰起更投餘
物亦變爲火從¶此復還吠舎&KR0117;國南渡殑伽
河至摩掲陁¶國(舊曰摩伽陁又曰摩竭/提皆訛也中印度境)
<pb:KR6r0121_SBCK_007-19a>
大唐西域記卷第七<md:KR6r0121_T_007-0910c>¶　轉
櫛比(上阻虱反下毗二反/正作枇丨︱梳名也)靃蘼(上息委反一/免彼反草軟)
(弱/㒵)懔懔(吕錦反敬/也懼也)髾髮(上所交反/髮尾也)彎弧(上烏/還反)
(下音胡丨/丨引弓也)捩(力結反/拗︱)殉(詞閏反正作/徇以身從物)猖蹶(上/音)
(昌丨狂也下音/厥倒也毁也)忉怛(上音刀下丁/達反憂驚也)閱(音恱/視也)遺
之(上去聲/贈也)賂(音路/贈也)饋食(求位反/贈食也)嶷然(上冝/力反)連
甍(下音萌/同前反)枯槁(下音/考)妖祟(下私/遂反)罹心(上音離/憂也)
栗呫(上良&KR0123;反/下昌葉反)寘懷(上支義反/正也置也)無譁(下音花/諠丨也)
翬飛(上音暉五/色皆備也)提撕(二字音/啼西)讟(音讀字/謗也)&KR0986;牛
(上莫/交反)險詖(下彼記/反諂也)光胄(下直/古反)耄(莫到反/老丨)
